{'id_' : 'oc|m3|d1_swh_KE_oak|ocVE|ApolTheotokionVM|text', 'text' : 'Wewe uliyempatanisha wokovu wetu tunakusifu, Ee Bikira Mzazi-Mungu; kwa kuwa Yeye ndiye mwana wako tena Mungu wetu, kwa mwili alioupata kwako, kwa hiari alikubali kuvumilia yale mateso ya msalaba na alituokoa kutoka uharibifu; kwa sababu Yeye ni mpenda-wanadamu.'}
{'id_' : 'oc|m3|d1_swh_KE_oak|ocMA|Hypakoe|text', 'text' : 'Malaika akimetameta aliwashtua wanawake walioleta marhamu na maneno yake yakawafariji akiwaambia: Kwa nini mnatafuta aliye hai katika kaburi? Amefufuka akafanya makaburi kuwa watupu; jueni kwamba Yeye aliye sawa daima alibadilisha kuoza kuwa kutooza; mwambieni Mungu: Matendo yako yatisha kama nini! Kwa kuwa uliokoa kizazi cha watu.'}
{'id_' : 'oc|m3|d1_swh_KE_oak|ocMA|Antiphon11|text', 'text' : 'Wewe ndiwe uliyetoa mateka wa Sion toka Babyloni; nivute, Ee Neno, toka katika tamaa mbaya na kunipa uzima.'}
{'id_' : 'oc|m3|d1_swh_KE_oak|ocMA|Antiphon12|text', 'text' : 'Wanaopanda kwa machozi ya kimungu, watavuna masuke katika furaha ya uzima wa milele.'}
{'id_' : 'oc|m3|d1_swh_KE_oak|ocMA|Antiphon13|text', 'text' : 'Kama katika Baba na Mwana, katika Roho Mtakatifu pia zawadi zote nzuri zaangaza; na katika yeye viumbe vyote vina uzima na mwendo.'}
{'id_' : 'oc|m3|d1_swh_KE_oak|ocMA|Kontakion|text', 'text' : 'Leo umefufuka toka kaburini, Ee Mwenye rehema, ukatutoa langoni mwa kifo; leo Adamu anacheza na Hawa anashangilia; tena manabii pamoja na mababu wetu wakuu wanasifu bila kukoma nguvu za umungu wa utawala wako.'}
