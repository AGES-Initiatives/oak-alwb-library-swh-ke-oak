{'id_' : 'le|go|lu|d104_swh_KE_oak|leluLI|Gospel|title', 'text' : ''}
{'id_' : 'le|go|lu|d104_swh_KE_oak|leluLI|Gospel|version', 'text' : ''}
{'id_' : 'le|go|lu|d104_swh_KE_oak|leluLI|Gospel|book', 'text' : 'Mtakatifu Luka'}
{'id_' : 'le|go|lu|d104_swh_KE_oak|leluLI|Gospel|chapverse', 'text' : '(17:3-10)'}
{'id_' : 'le|go|lu|d104_swh_KE_oak|leluLI|Gospel|text', 'text' : 'Bwana alisema, "Jihadharini! Kama ndugu yako akikukosea, muonye; akitubu, msamehe. Na kama akikukosea mara saba kwa siku, na kila mara akarudi kwako akisema, 'Nimetubu,' lazima umsamehe." Mitume wakamwambia Bwana, "Utuongezee imani." Naye Bwana akajibu, "Kama imani yenu ingekuwa ndogo hata kama chembe ndogo ya haradali, mngeweza kuuambia mti huu wa mkuyu: 'Ng'oka ukajipandikize baharini,' nao ungewatii. Tuseme mmoja wenu ana mtumishi ambaye analima shambani au anachunga kondoo. Je, anaporudi kutoka shambani, atamwambia huyo mtumishi: 'Haraka, njoo ule chakula?' La! Atamwambia: 'Nitayarishie chakula, ujifunge tayari kunitumikia mpaka nitakapomaliza kula na kunywa, ndipo nawe ule na kunywa.' Je, utamshukuru huyo mtumishi kwa sababu ametimiza aliyoamriwa? Hali kadhalika na nyinyi mkisha fanya yote mliyoamriwa, semeni: 'Sisi ni watumishi tusio na faida, tumetimiza tu yale tuliyotakiwa kufanya.'"'}
