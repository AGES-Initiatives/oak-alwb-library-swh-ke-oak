{'id_' : 'le|go|lu|d107_swh_KE_oak|leluLI|Gospel|title', 'text' : ''}
{'id_' : 'le|go|lu|d107_swh_KE_oak|leluLI|Gospel|version', 'text' : ''}
{'id_' : 'le|go|lu|d107_swh_KE_oak|leluLI|Gospel|book', 'text' : 'Mtakatifu Marko'}
{'id_' : 'le|go|lu|d107_swh_KE_oak|leluLI|Gospel|chapverse', 'text' : '(12:18-27)'}
{'id_' : 'le|go|lu|d107_swh_KE_oak|leluLI|Gospel|text', 'text' : 'Wakati huo Masadukayo ambao husema kwamba hakuna ufufuo walimwendea Yesu, wakamwuliza, "Mwalimu, Mose alituagiza hivi: 'Mtu akifa na kuacha mke bila mtoto, ndugu yake lazima amchukue huyo mama mjane, ili ampatie ndugu yake watoto.' Basi, kulikuwa na ndugu saba. Wa kwanza alioa, akafa bila kuacha mtoto. Ndugu wa pili akamwoa huyo mjane, naye pia akafa bila kuacha mtoto; na ndugu wa tatu hali kadhalika. Wote saba walikufa bila kuacha mtoto. Mwishowe yule mama mjane naye akafa. Basi, siku watu watakapofufuka, mama huyo atakuwa mke wa nani? Wote saba walikuwa wamemwoa." Yesu akawaambia, "Nyinyi mmekosea kwa sababu hamjui Maandiko Matakatifu wala nguvu ya Mungu. Maana wafu watakapofufuka hawataoa wala kuolewa; watakuwa kama malaika wa mbinguni. Lakini kuhusu kufufuliwa kwa wafu, je, hamjasoma kitabu cha Mose katika sehemu inayohusu kile kichaka kilichokuwa kinawaka moto? Mungu alimwambia Mose, 'Mimi ni Mungu wa Abrahamu, Mungu wa Isaka na Mungu wa Yakobo.' Basi, yeye si Mungu wa wafu, bali ni Mungu wa walio hai. Nyinyi mmekosea sana."'}
