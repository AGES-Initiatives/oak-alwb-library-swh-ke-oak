{'id_' : 'le|go|lu|d085_swh_KE_oak|leluLI|Gospel|title', 'text' : ''}
{'id_' : 'le|go|lu|d085_swh_KE_oak|leluLI|Gospel|version', 'text' : ''}
{'id_' : 'le|go|lu|d085_swh_KE_oak|leluLI|Gospel|book', 'text' : 'Mtakatifu Marko'}
{'id_' : 'le|go|lu|d085_swh_KE_oak|leluLI|Gospel|chapverse', 'text' : '(8:11-21)'}
{'id_' : 'le|go|lu|d085_swh_KE_oak|leluLI|Gospel|text', 'text' : 'Wakati huo Mafarisayo walikuja, wakaanza kujadiliana na Yesu. Kwa kumjaribu, wakamtaka afanye ishara kutoka mbinguni. Yesu akahuzunika rohoni, akasema, "Mbona kizazi hiki kinataka ishara? Kweli nawaambieni, kizazi hiki hakitapewa ishara yoyote." Basi, akawaacha, akapanda tena mashua, akaanza safari kwenda ng'ambo ya pili ziwa. Wanafunzi walikuwa wamesahau kuchukua mikate; walikuwa na mkate mmoja tu katika mashua. Yesu akawaonya, "Angalieni sana! Jihadharini na chachu ya Mafarisayo na chachu ya Herode." Wanafunzi wakaanza kujadiliana wao kwa wao, "Anasema hivyo kwa kuwa hatuna mikate." Yesu alitambua hayo, akawaambia, "Mbona mnajadiliana juu ya kutokuwa na mikate? Je, bado hamjafahamu, wala hamjaelewa? Je, mioyo yenu ni mizito? Je, mnayo macho na hamwoni? Mnayo masikio na hamsikii? Je, hamkumbuki wakati ule nilipoimega ile mikate mitano na kuwapa watu elfu tano? Mlikusanya vikapu vingapi vya mabaki?" Wakamjibu, "Kumi na viwili." "Na nilipoimega ile mikate saba na kuwapa watu elfu nne, mlikusanya vikapu vingapi vya mabaki?" Wakamjibu, "Saba." Basi, akawaambia, "Na bado hamjaelewa?"'}
