{'id_' : 'le|go|me|m03|d09_swh_KE_oak|lemeMA|Gospel|title', 'text' : ''}
{'id_' : 'le|go|me|m03|d09_swh_KE_oak|lemeMA|Gospel|version', 'text' : ''}
{'id_' : 'le|go|me|m03|d09_swh_KE_oak|lemeMA|Gospel|book', 'text' : ''}
{'id_' : 'le|go|me|m03|d09_swh_KE_oak|lemeMA|Gospel|chapverse', 'text' : '(15:15-27; 16:1-2)'}
{'id_' : 'le|go|me|m03|d09_swh_KE_oak|lemeMA|Gospel|text', 'text' : 'Bwana aliwaambia wanafunzi wake, "Basi, amri yangu kwenu ndiyo hii: pendaneni. Kama ulimwengu ukiwachukia nyinyi, kumbukeni kwamba umenichukia mimi kabla ya kuwachukia nyinyi. Kama mngalikuwa watu wa ulimwengu, ulimwengu ungaliwapenda nyinyi kama watu wake. Lakini kwa vile nyinyi si wa ulimwengu, ila mimi nimewachagueni kutoka ulimwenguni, kwa sababu hiyo ulimwengu unawachukieni. Kumbukeni niliyowaambieni: mtumishi si mkuu kuliko bwana wake. Ikiwa wamenitesa mimi, watawatesa na nyinyi pia; kama wameshika neno langu, watalishika na lenu pia. Lakini hayo yote watawatendeeni nyinyi kwa sababu ya jina langu, kwani hawamjui yeye aliyenituma. Kama nisingalikuja na kusema nao wasingalikuwa na hatia; lakini sasa hawawezi kujitetea kwamba hawana dhambi. Anayenichukia mimi, anamchukia na Baba yangu pia. Kama nisingalifanya kwao mambo ambayo hakuna mtu mwingine amekwisha yafanya wasingalikuwa na hatia; lakini sasa wameona niliyoyafanya wakanichukia mimi, wakamchukia na Baba yangu pia. Ndiyo maana sheria yao ni kweli: 'Wamenichukia bure!' Atakapokuja huyo Msaidizi nitakayemtuma kwenu kutoka kwa Baba, huyo Roho wa ukweli, atokaye kwa Baba, yeye atanishuhudia mimi. Nanyi pia mtanishuhudia kwa kuwa mmekuwa nami tangu mwanzo. Nimewaambieni hayo kusudi msiiache imani yenu. Watu watawafukuza nyinyi katika masunagogi yao. Tena, wakati unakuja ambapo kila atakayewaua nyinyi atadhani anamhudumia Mungu."'}
{'id_' : 'le|go|me|m03|d09_swh_KE_oak|lemeLI|Gospel|title', 'text' : ''}
{'id_' : 'le|go|me|m03|d09_swh_KE_oak|lemeLI|Gospel|version', 'text' : ''}
{'id_' : 'le|go|me|m03|d09_swh_KE_oak|lemeLI|Gospel|book', 'text' : 'Mtakatifu Mathayo'}
{'id_' : 'le|go|me|m03|d09_swh_KE_oak|lemeLI|Gospel|chapverse', 'text' : '(20:1-16)'}
{'id_' : 'le|go|me|m03|d09_swh_KE_oak|lemeLI|Gospel|text', 'text' : 'Bwana aliwaambia watu mfano huu: "Ufalme wa mbinguni unafanana na mtu mwenye shamba la mizabibu, ambaye alitoka asubuhi na mapema kuwaajiri wafanyakazi katika shamba lake. Akapatana nao kuwalipa fedha denari moja kwa siku, kisha akawapeleka katika shamba lake la mizabibu. Akatoka mnamo saa tatu asubuhi, akaona watu wengine wamesimama sokoni, hawana kazi. Akawaambia, 'Nendeni nanyi mkafanye kazi katika shamba la mizabibu, nami nitawapeni haki yenu.' Basi, wakaenda. Huyo mwenye shamba akatoka tena mnamo saa sita na saa tisa, akafanya vivyo hivyo. Hata mnamo saa kumi na moja jioni, akatoka tena; akakuta watu wengine wamesimama pale sokoni. Basi, akawauliza, 'Mbona mmesimama hapa mchana kutwa bila kazi?' Wakamjibu: 'Kwa sababu hakuna mtu aliyetuajiri.' Naye akawaambia, 'Nendeni nanyi mkafanye kazi katika shamba la mizabibu.' Kulipokuchwa, huyo mwenye shamba alimwambia mtunza hazina wake, 'Waite wafanyakazi ukawalipe mshahara wao, ukianzia na wale walioajiriwa mwisho, na kumalizia na wale wa kwanza.' Basi, wakaja wale walioajiriwa mnamo saa kumi na moja, wakapokea kila mmoja fedha denari moja. Wale wa kwanza walipofika, walikuwa wanadhani watapewa zaidi; lakini hata wao wakapewa kila mmoja denari moja. Wakazipokea fedha zao, wakaanza kumnung'unikia yule bwana. Wakasema, 'Watu hawa walioajiriwa mwisho walifanya kazi kwa muda wa saa moja tu, mbona umetutendea sawa na wao hali sisi tumevumilia kazi ngumu kutwa na jua kali?' Hapo yule bwana akamjibu mmoja wao, 'Rafiki, sikukupunja kitu! Je, hukupatana nami mshahara wa denari moja? Chukua haki yako, uende zako. Napenda kumpa huyu wa mwisho sawa na wewe. Je, sina haki ya kufanya na mali yangu nipendavyo? Je, unaona kijicho kwa kuwa mimi ni mwema?'" Yesu akamaliza kwa kusema, "Hivyo, walio wa mwisho watakuwa wa kwanza na wa kwanza watakuwa wa mwisho."'}
