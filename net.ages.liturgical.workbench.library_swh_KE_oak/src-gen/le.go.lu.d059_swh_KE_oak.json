{'id_' : 'le|go|lu|d059_swh_KE_oak|leluLI|Gospel|title', 'text' : ''}
{'id_' : 'le|go|lu|d059_swh_KE_oak|leluLI|Gospel|version', 'text' : ''}
{'id_' : 'le|go|lu|d059_swh_KE_oak|leluLI|Gospel|book', 'text' : 'Mtakatifu Luka'}
{'id_' : 'le|go|lu|d059_swh_KE_oak|leluLI|Gospel|chapverse', 'text' : '(15:1-10)'}
{'id_' : 'le|go|lu|d059_swh_KE_oak|leluLI|Gospel|text', 'text' : 'Siku moja, watoza ushuru na wenye dhambi wengi walikwenda kumsikiliza Yesu. Mafarisayo na waalimu wa sheria wakaanza kunung'unika: "Mtazameni mtu huyu! Anawakaribisha wenye dhambi, na tena anakula nao." Yesu akawajibu kwa mfano: "Hivi, mmoja wenu akiwa na kondoo mia, akigundua kwamba mmoja wao amepotea, atafanya nini? Atawaacha wale tisini na tisa mbugani, na kwenda kumtafuta yule aliyepotea mpaka ampate. Akimpata, atambeba mabegani kwa furaha. Anapofika nyumbani, atawaita rafiki zake na kuwaambia, 'Furahini pamoja nami, kwa sababu nimempata yule kondoo wangu aliyepotea.' Kadhalika nawaambieni, ndivyo kutakavyokuwa na furaha mbinguni kwa ajili ya kutubu kwa mwenye dhambi mmoja, kuliko kwa ajili ya watu tisini na tisa wanaojiona kuwa wema, wasiohitaji kutubu. Au mwaonaje? Tuseme mwanamke fulani ana sarafu kumi za fedha, akipoteza moja, atafanya nini? Atawasha taa, ataifagia nyumba na kuitafuta kwa uangalifu mpaka aipate. Akiipata, atawaita rafiki na jirani zake na kusema, 'Furahini pamoja nami, kwa sababu nimeipata ile sarafu yangu iliyopotea.' Kadhalika nawaambieni, ndivyo watakavyofurahi malaika wa Mungu kwa sababu ya mwenye dhambi mmoja anayetubu."'}
