{'id_' : 'le|go|lu|d115_swh_KE_oak|leluLI|Gospel|title', 'text' : ''}
{'id_' : 'le|go|lu|d115_swh_KE_oak|leluLI|Gospel|version', 'text' : ''}
{'id_' : 'le|go|lu|d115_swh_KE_oak|leluLI|Gospel|book', 'text' : 'Mtakatifu Marko'}
{'id_' : 'le|go|lu|d115_swh_KE_oak|leluLI|Gospel|chapverse', 'text' : '(13:24-31)'}
{'id_' : 'le|go|lu|d115_swh_KE_oak|leluLI|Gospel|text', 'text' : 'Bwana aliwaambia wanafunzi wake, "Siku hizo, baada ya dhiki hiyo, jua litatiwa giza na mwezi hautaangaza. Nyota zitaanguka kutoka angani, na nguvu za mbingu zitatikiswa. Hapo watamwona Mwana wa Mtu akija katika mawingu kwa nguvu nyingi na utukufu. Kisha atawatuma malaika wake wawakusanye wateule wake kutoka pande zote nne za dunia, kutoka mwisho wa dunia mpaka mwisho wa mbinguni. Kwa mtini jifunzeni mfano huu: Mara tu matawa yake yanapoanza kuwa laini na kuchanua majani, mnajua kwamba wakati wa mavuno umekaribia. Hali kadhalika nanyi mtakapoona mambo hayo yakitendeka, jueni kwamba Mwana wa Mtu yuko karibu sana. Nawaambieni kweli, kizazi hiki hakitapita kabla ya mambo hayo yote kutukia. Mbingu na dunia zitapita, lakini maneno yangu hayatapita kamwe."'}
